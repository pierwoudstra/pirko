<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>systeem-eigenschappen</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="pirko.css" />
  <script src="https://polyfill.io/v3/polyfill.min.js?features=es6"></script>
  <script
  src="https://cdn.jsdelivr.net/npm/mathjax@3/es5/tex-chtml-full.js"
  type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<h1 id="systeem-eigenschappen">Systeem-eigenschappen</h1>
<p>Zes eigenschappen in de signaalbewerking kunnen worden geanalyseerd.
Sommige lijken op elkaar dus is het ’t handigst om apart deze
eigenschappen bij langs te gaan tijdens het testen van een systeem. De
systemen zelf worden hier met behulp van differentievergelijkingen
omschreven.</p>
<h2 id="geheugen">Geheugen</h2>
<p>Een systeem met geheugen is te herkennen aan de <span
class="math inline">\([n-1]\)</span> in een differentievergelijking. Met
andere woorden, elk systeem dat informatie uit het verleden gebruikt om
zijn huidige staat of gedrag te bepalen, wordt beschouwd als een systeem
met geheugen.</p>
<p>Bijvoorbeeld:</p>
<p><span class="math inline">\(y[n] = 2x[n] \neq\)</span> systeem met
geheugen.</p>
<p><span class="math inline">\(y[n] = x[n] + x[n-1] =\)</span> systeem
met geheugen.</p>
<h2 id="omkeerbaarheid">Omkeerbaarheid</h2>
<p>Omkeerbaarheid in de context van systemen verwijst naar de eigenschap
waarbij het mogelijk is om de oorspronkelijke invoer of toestand van het
systeem te herstellen vanuit de uitvoer of de resulterende toestand. Met
andere woorden, als een systeem omkeerbaar is, kun je de uitvoer
terugvoeren naar de invoer zonder enig verlies van informatie. Dit geldt
<em>niet</em> voor operatoren zoals kwadraat aangezien je niet weet of
de invoer positief of negatief is: <span class="math display">\[ (-3)^2
= 3^2 = 9 \]</span></p>
<p>Voorbeeld van een omkeerbaar systeem:</p>
<p><span class="math display">\[y[n] = 100x[n]\]</span></p>
<p>Het systeem <span class="math inline">\(z[n]\)</span> is het
omgekeerde systeem van <span class="math inline">\(y[n]\)</span>:</p>
<p><span class="math display">\[z[n] =  \frac{1}{100} y[n]\]</span></p>
<h2 id="causaliteit">Causaliteit</h2>
<p>Het concept van causaliteit verwijst naar de eigenschap waarbij de
uitvoer van een systeem alleen afhankelijk is van de huidige en/of
vroegere invoer, niet van toekomstige invoer. Een causaal systeem kan
niet afhankelijk zijn van toekomstige invoer of gebeurtenissen.
Bijvoorbeeld:</p>
<p><span class="math inline">\(y[n] = x[n+1] + x[n-1] \neq\)</span>
causaal systeem.</p>
<p><span class="math inline">\(y[n] = x[n] + x[n-1] =\)</span> causaal
systeem.</p>
<p>Let op de tijdsindexen in de differentievergelijkingen om causaliteit
te beoordelen.</p>
<h2 id="bibo-stabiliteit">BIBO-Stabiliteit</h2>
<p>Een systeem wordt beschouwd als BIBO-stabiel als het reageert op een
begrensde ingang (bounded input) met een begrensde uitgang (bounded
output). Als het ingangssignaal begrensd is, dus tussen <span
class="math inline">\(-\infty\)</span> en <span
class="math inline">\(\infty\)</span>, zal het systeem niet onbegrensd
versterken en zal het uitgangssignaal niet oneindig groot worden.</p>
<p>Een voorbeeld van een BIBO-<strong>in</strong>stabiel systeem: <span
class="math display">\[y[n] = x[n] + 2y[n-1] \]</span> In dit geval zal
de feedback blijven vermenigvuldigen, dus indien het coëfficiënt van
<span class="math inline">\(y[n-1] &lt; 1\)</span> zullen we een
BIBO-stabiel systeem hebben: <span class="math display">\[y[n] = x[n] +
0.5y[n-1]\]</span></p>
<p>Hierbij zou het coëfficiënt van <span
class="math inline">\(x[n]\)</span> zo groot kunnen zijn als we willen
en nog steeds zouden we een BIBO-stabiel systeem hebben, de uitgang
blijft begrensd een heeft geen kans om zichzelf te blijven
vermenigvuldigen.</p>
<h2 id="tijd-invariantie">Tijd-invariantie</h2>
<p>Een systeem is tijd-invariant als de tijd (vaak genoteerd met <span
class="math inline">\(n\)</span>) niet direct het systeem beïnvloed.
Vaak komt dit neer op systemen zonder LFO’s of andere functies die
afhankelijk zijn van de tijd.</p>
<p>Een voorbeeld van een tijd-<strong>variant</strong> systeem:</p>
<p><span class="math display">\[y[n] = nx[n]\]</span></p>
<p>Hierbij zal de output <span class="math inline">\(y[n]\)</span>
volledig afhangen van de waarde van <span
class="math inline">\(n\)</span>, oftewel de tijd.</p>
<p><span class="math display">\[y[n] = \sin(n)x[n]\]</span></p>
<p>Voor de differentievergelijking hierboven geldt hetzelfde.</p>
<p>Een voorbeeld van een tijd-invariant systeem is één waarbij <span
class="math inline">\(n\)</span> binnen de haakjes blijft:</p>
<p><span class="math display">\[y[n] = 1/x[n]\]</span></p>
<p>Of deze, om het subtiele verschil duidelijk te maken:</p>
<p><span class="math display">\[y[n] = \sin( x[n] )\]</span></p>
<h2 id="lineariteit">Lineariteit</h2>
<p>Een lineair systeem bevat geen exponenten, oftewel als de input 10
<span class="math inline">\(\times\)</span> harder is, is de output ook
10 <span class="math inline">\(\times\)</span> harder.</p>
<p>Bekijk de volgende systemen eens:</p>
<p><span class="math inline">\(y[n] = (x[n])^2 \neq\)</span> lineair
systeem.</p>
<p><span class="math inline">\(y[n] = \tanh(x[n]) \neq\)</span> lineair
systeem.</p>
<p>In het laatste voorbeeld is te zien dat veel functies ook niet
lineair reageren op een verschil in de input. De <span
class="math inline">\(\tanh\)</span> functie zal bijvoorbeeld geen
output geven groter dan 1.</p>
<p>Een ander soort niet lineariteit kan ontstaan door een constante:</p>
<p><span class="math display">\[y[n] = x[n] + 5\]</span></p>
<p>Als we dit systeem gebruiken en als input 4 nemen (<span
class="math inline">\(x[n]_1 = 4\)</span>), dat geeft:</p>
<p><span class="math display">\[y[n]_1 = 4+5 = 9\]</span></p>
<p>En we verdubbelen de input:</p>
<p><span class="math display">\[x[n]_2 = 2 * 4 = 8 \]</span></p>
<p>Dan is de output:</p>
<p><span class="math display">\[y[n]_2 = 8 + 5 = 13\]</span></p>
<p><span class="math display">\[13 \neq 2 \times 9 \Rightarrow y[n]_2
\neq 2 \times y[n]_1\]</span></p>
<p>Oftewel, als de input verdubbelt, zal de output niet verdubbelen.</p>
<p>Als laatste nog een voorbeeld van een werkelijk lineair systeem:
<span class="math display">\[y[n] = 2x[n] + 3x[n-1]\]</span></p>
<p>Hierbij zullen alle mogelijke inputs lineair gerelateerd zijn aan de
outputs.</p>
</body>
</html>
